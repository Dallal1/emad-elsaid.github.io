:file_cabinet: #zettelkasten

من فترة سمعت عن كتاب بيتكلم عن ازاي تاخد نوتس بطريقة منظمة 
How to Take Smart Notes

وانا بدور على ريفيوهات عن الكتاب طلعلى ناس بتتكلم عن طريقة كان بيستخدمها عالم  اجتماع الماني اسمه نيكلاس لوهمان لتنظيم افكاره وربطها ببعض، الطريقة فى الاخر شبه الويب دلوقتي، بيكتب ملاحظات على ورق صغير ويحط كلمات مفتاحية ويربطها بالملاحظات الموجودة دلوقتي، الطريقة اسمها Zettelkasten 

منها لاقيت ناس بيعملوا مواقع زي البلوجز او ويكي شخصى بيسموها ديجيتال جاردن بيكتبوا الافكار اللى بتجيلهم وبينظموها وبيربطوها ببعض وبيسجلوا اللى بيتعلموه فيها. 

لاقيت ليست من المواقع دي وكانت مفاجاة حلوة لما دخلت عليهم لاقيتهم حاجة مختلفة، كأنك بتزور واحد فى بيته كده، ليها احساس مختلف عن البلوجز العادية ده مثال حلو قوي:
https://anthonyamar.fr/Welcome+in+my+mind+%F0%9F%A7%A0

ودي قايمة من المواقع دي: 
https://github.com/KasperZutterman/Second-Brain

فيه ابليكيشن حلو اسمه اوبسيديان الناس بتستخدمه للنوع ده من التدوين
https://obsidian.md/

انا بكتب الابليكيشن بتاعي فى وقت فراغي، بحيث اكون متحكم فيه بشكل كامل، هو فى الاخر بكتب تكست مارك داون عادي والابليكيشن بيحاول يتذاكى شوية، يعني يعمل لينكات اوتوماتيك لو فيه فايل بنفس الاسم، بيحول اللينكات للصور للصورة نفسها، بيحول لينكات التويتات والفيسبوك بوست.

https://github.com/emad-elsaid/xlog

من قريب كنت جبت تابليت اي-اينك Remarkable 2 علشان اخد عليه نوتس، 
هو حلو جدا وبحس بحرية وانا بكتب عليه لكن عيبه فى ربط النوتس ببعض والسيرش فى اللى كتبته، فوصلت فى الاخر انه حلو كسورس للملاحظات زيه زي لما باخد سكرين شوت او اسجل صوت او فيديو، لكن الحاجات دي كلها تتجمع فى ابليكيشن زي xlog فى مكان واحد سهل انني ادور فيه.
https://www.remarkable.com/

# Previous Text was posted to FB

https://www.facebook.com/emad.elsaid.hamed/posts/10159035565712957


Also Zeyad Shaban mentioned a list of Gardens he collected: https://raindrop.io/zemahran/gardens-24869620